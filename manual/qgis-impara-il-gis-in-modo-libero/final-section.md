# Final Section

#### QGis è un software open source, ma non per forza gratuito

QGis è un software open source, quindi è considerato anche gratuito, ma gratuità è solo un aspetto, non il più importante. L'idea alla base della filosofia open source (o del software libero) è mettere a disposizione ciò che si è già imparato a chiunque ne abbia la necessità per conseguire uno sviluppo e renderlo a sua volta disponibile. Il software open source è sempre distribuito anche in formato modificabile a tutti coloro che volessere migliorarlo, nel rispetto della licenza d'uso stabilita. Si chiama software libero proprio perché i file sorgente sono pubblici, diversamente dal software proprietario dove il detentore dei diritti ha scelto di tenerli riservati.

Però bisogna precisare che "libero" (open source) si contrappone a proprietario, mentre "gratuito" si contrappone a commerciale. Infatti non si può dimenticare che le soluzioni commerciali sono spesso supportate da manualistica aggiornata e multilingua, supporto tecnico che può essere H24, risoluzione degli errori dovuti al software con rilasci di versioni stabili, e aggiornamenti continui con miglioramenti grafici adeguati ai tempi. Dall'altra parte il software "gratuito" è caratterizzato da molti progetti disorganizzati, sviluppati da appasionati, che non hanno l'obbligo di mantenere aggiornate le versioni, al contrario, spesso, l'etica di questi sviluppatori è molto importante; il software "gratuito" è accompagnato da blog, community, laboratori e studenti, che hanno la caratteristica di pubblicare molti contenuti a riguardo.

Detto questo un software open source, può anche essere distribuito assieme ad un servizio in modo commerciale, mentre un software proprietario può anche essere reso disponibile in modo "gratuito".

#### Si parte da zero non occorrono basi

Si può imparare QGIS da zero, ma è molto meglio familiarizzare prima con le mappe. Di circa 150 aspiranti pianificatori territoriali con cui ho frequentato l'università, meno del 20% approfondiva quasi in tutte le lezioni l'utilizzo del mitico ArcView 3.3. Il passaggio da CAD o da Illustrator verso il GIS non pr tutti è stato così semplice. Un grosso aiuto per comprenderne il meccanismo è stato avere ben presente le basi conoscitive per la creazione di mappe. Chi vuole imparare a usare il GIS da zero dovrebbe iniziare a comprenderne la logica e iniziare ad apprendere il funzionamento del software solo in un secondo momento.

Esercitarsi con dei buoni tutorial aiuta, non sempre è il percorso migliore o il più veloce. Ci sono molti video pubblici sul GIS, alcuni sono utili, altri non spiegano bene i passaggi, oppure sono muti o con una musichetta al posto delle spiegazioni. In caso di dubbi, fare una domanda specifica su un forum di settore è spesso una soluzione vincente, meglio ancora se i video sono accompagnati da un forum o uno spazio di discussione. Personalmente ho provato a imparare software utilizzando come unico strumento i tutorial gratis su Youtube, per alcuni ci sono riuscito, per altri è stato impossibile.

#### QGis ha sempre un plug-in per fare ciò che si desidera, ce ne sono moltissimi

Basta usarli solo dove necessario e puntare sugli strumenti indispensabili. Come ArcView 3, QGIS ha molti plug-in e si inizia a familliarizzare proprio installandoli e "giocando" con i dati. Provate a visitate il sito plugins.qgis.org e sicuramente ne troverete di interessanti.

Nella mia esperienza, i plugin che servono sono davvero pochi rispetto a quelli disponibili, circa una decina. A volte la soluzione non è installare un plugin, ma conoscere meglio gli strumenti che mette già a disposizione QGIS. Altre volte il problema è inventarsi un metodo, o meglio una combinazione di comandi utili in quel caso. I plugin non sono una soluzione universale, ma solo una delle componenti di un GIS in genere.

Stampare, manipolare le tabelle, creare database, assegnare gli stili grafici alle geometrie sono operazioni fondamentali nel GIS. Dove si ritiene troppo oneroso spiegare le centinaia di operazioni che si possono fare con una tabella e si ricorre ai plug-in, ma spesso non si ottiene il risultato voluto.

Pochi invece parlano di PostGIS. Ricordatevi che QGis, senza PostGIS è come uno zoppo senza bastone, ma insieme possono correre i 100m!

#### i software open source non sono soggetti a licenza commerciale e seguono le normali regole di mercato: GRATIS=Basso Livello di qualità

Non esistono dimostrazioni sistematiche di una minore qualità dei GIS liberi rispetto a quelli proprietari, e in molti casi è dimostrabile il contrario. Grandi aziende ed amministrazioni pubbliche basano servizi mission-critical sul software libero. Tra coloro che stanno migrando da un software proprietario a uno libero si sente spesso dire “manca la mia funzione preferita, quella più importante per il mio lavoro …” In generale i GIS liberi sono molto ricchi di funzionalità, spesso ne hanno di più dei GIS proprietari. Nel caso ne mancasse una davvero importante, c'è da tener presente che i costi per lo sviluppo di una nuova funzione sono di solito sorprendentemente bassi, grazie al riutilizzo di componenti già disponibili e testati (vedi GFOSS luoghi comuni).
